# КРАЄХОДЦІ





Перед вами вільний переклад _Offworlders_, легковагової настільної рольової гри від _Кріса Вульфа_ та _Олівії Гулін_, що поєднує в собі традицію таких ігор як _Traveller_ і _Stars Without Number_ та геймдизайнерську думку систем _Powered by the Apocalypse_.

Блог автора: [chrispwolf.blot.im](https://chrispwolf.blot.im/say-hello-to-offworlders-a-rules-light-spacefaring-rpg/)  
DriveThruRPG: [drivethrurpg.com/product/257632/Offworlders](https://www.drivethrurpg.com/product/257632/Offworlders)

## ВІТАННЯ КРАЄХОДЦЯМ

Краєходці — це науково-фантастична рольова гра про шукачів пригод, найманців та вигнанців, що намагаються розбагатіти в найжорсткіших краях галактики. Гра задумана так, щоб в неї легко можна було зіграти одну зустріч з мінімальною підготовкою, але водночас вона могла б потягнути й невеличку кампанію.

Персонажі гравців в Краєходцях володіють невеликим зорельотом в часи, коли людство розселилось велетенською кількістю світів. Разом вони досліджують всесвіт, виконують вигідні замовлення та долають небезпеки.

Ви будете подорожувати планетами та братись за роботу, за яку інші не візьмуться. Битися з безжальними піратами, досліджувати покинуті станції та зіткнетесь віч-на-віч з химерними позапланетними істотами. І все заради того, щоб мати достатньо коштів на наступну подорож. Ви будете долати незгоди тримаючись на волоску від смерті, але зрештою ставати все сильнішими. В довгих подорожах ваші персонажі будуть пізнавати один одного і зростати разом.

Перша частина книжки опише загальні правила, котрим має слідувати кожен. Друга частина адресована тільки майстру гри й містить правила та настанови щодо гри як для одиничної зустрічі, так і для кампанії.

#### ПОДЯКА

_Offworlders_ — гра за авторством Кріса Вульфа. Ілюстрації та дизайн книги виконані Олівією Гулін.

На розробку _Offworlders_ надихнула гра _World of Dungeons_ Джона Харпера. Також серед джерел надхнення варто зазначити _Dungeon World_ Сейжа Латорра та Адама Кєбеля, а також _Traveller_ Марка Міллера та _Stars Without Number_ Кевіна Кроуфорда.

Якщо ви зіграли в _Offworlders_, то поділіться своїми враженнями! Напишіть мені в Twitter: [@chrisperry_wolf](https://twitter.com/chrisperrywolf).

Плейтестери: Chris Darden, Cameron Farrell, Olivia Gulin, David Kenyon, and Steve Kilian.

_Offworlders_ is licensed under a Creative Commons Attribution License: https://creativecommons.org/licenses/by/3.0/us/


## ПРАВИЛА ГРИ

### ЩО НЕОБХІДНО ДЛЯ ГРИ

Для гри в Краєходців вам потрібно:

- Ці правила
- Від двох до чотирьох друзів
- Декілька шестигранних ігрових кубиків. Досить буде двох, але краще, щоб у кожного гравця було по парі.
- Олівці та папір

[- По листу персонажа для кожного гравця, а також один лист корабля. Ви можете знайти їх тут: **chrispwolf.com/offworlders**]: # поки цей пункт виключимо, бо ні оригінального, ні перекладених чарників немає

### РОЗМОВА

Гра в Краєходцях — це перш за все розмова. Майстер гри описує ситуацію навколо персонажів гравців та наповнює її людьми й деталями. Гравці ж у відповідь описують дії своїх персонажів, можливо уточнюють у майстра деталі та озвучують, що їхні персонажі кажуть один одному та персонажам майстра.

Ви будете діяти по черзі, так само як в розмові ви висловлюєтесь по черзі. Часом хтось буде говорити довше, а часом потрібно буде відступити, щоб дати слово іншому.

На відміну від багатьох інших ігор, тут не потрібно робити формальних ходів в чіткому порядку. Гра має йти природно: нехай той, хто в центрі подій, описує дії свого персонажа, а якщо він занадто довго в центрі уваги, то варто передати слово іншому.

### ОСНОВНІ ТЕРМІНИ

Наступні терміни мають своє значення в грі і будуть використовуватись протягом всього опису правил.

**Гравець:** Учасник гри, що грає за свого персонажа та відповідає за нього. В деяких випадках під "гравцем" може розумітись його персонаж, коли це очевидно з контексту.

**Майстер гри, або просто майстер:** Учасник гри, що відповідає за ігровий всесвіт та тих персонажів, що не контролюються іншими гравцями, приймає рішення щодо результату дій гравців та реакцію світу на них.

**Персонаж:** Будь-яка вигадана особа у грі, під контролем гравця чи майстра.

**Персонажі майстра:**
Персонажі під контролем майстра. Союзники та вороги персонажів гравців, а також всі неважливі цивіли та другорядні персонажі світу.

**Персонажі гравців:** Головні герої гри. Гравці контролюють своїх персонажів та описують їхні роздуми, слова та дії.

**Атрибут:** Число, зазвичай від **-1** до **+3**, що визначає загальну компетентність персонажа гравця в деякій широкій сфері. В грі є чотири атрибути, про них трохи згодом.

**Навички:** Ті вміння, котрими можуть володіти чи не володіти персонажі гравців. Вони показують кваліфікацію персонажа в деяких вузьких областях експертизи. Персонажі гравців починають з двома навичками.

**Здоров'я:** Число, що зображає фізичну стійкість персонажа гравця. Коли персонаж отримує пошкодження, його значення здоров'я зменшується.

**Талант:** Спеціальна дія чи трюк, котрі може виконати персонаж. Кожен персонаж гравця починає з двома талантами.

**Кидок кубів:** Коли персонаж гравця має здійснити щось небезпечне, стикається зі спротивом чи загалом результат його дій непевний, гравець має здійснити кидок кубів, як описано в наступному розділі.

**К6:** Один шестигранний ігровий кубик. Зазвичай вам потрібно буде кинути два таких (позначається як **2к6**) і до суми додати значення вибраного атрибуту. В деяких випадках потрібно кинути тільки один кубик, а іноді потрібно буде вибрати з пари кинутих кубиків один, з більшим чи меншим значення.

**Досвід:** Протягом гри персонажі будуть заробляти пункти досвіду, щоб потратити їх на нові таланти чи щоб покращити атрибути.

### КИДАЄМО КУБИ

Коли персонаж гравця робить щось небезпечне, стикається зі спротивом чи його дії мають непевний результат, тоді знадобляться гральні кубики, щоб дізнатись наскільки добре для гравців підуть справи. Потрібно буде кинути два шестигранники, додати до сумарного результату значення підхожого атрибута та звірити це число як вказано нижче, щоб визначити напрям розвитку подій. 

#### 1. ОПИШІТЬ ЩО ВИ ХОЧЕТЕ ДОСЯГТИ І ЯКИМ ЧИНОМ

Якщо майстер вирішить, що дія досить ризикова чи її успіх неочевидний та потрібен кидок кубів, то перейдіть до наступного кроку. Інакше майстер просто опише що сталось далі.

#### 2. ВИБЕРІТЬ НАЙБІЛЬШ ПІДХОЖИЙ З ЧОТИРЬОХ АТРИБУТІВ

Зазвичай це рішення очевидне, але якщо ні — останнє слово за майстром. В деяких випадках в правилах чітко вказано, який саме атрибут використовувати.

#### 3. ОГОВОРІТЬ МОЖЛИВІ НАСЛІДКИ

Що станеться у випадку провалу? Якими можуть бути ускладнення? Тут за бажанням гравець може відступити чи змінити своє рішення. Майстер не зобов'язаний озвучити всі можливі наслідки та ускладнення, але він має бути чесним щодо їх масштабу, щоб гравці розуміли рівень серйозності ситуації.

#### 4. КИДАЙТЕ КУБИ!

Киньте **2к6**, складіть отримані значення та додайте підхожий атрибут. Сумарний результат визначить наскільки сприятливим буде розвиток ситуації.

**ПРИ 10 АБО ВИЩЕ:** Успіх. Ви добились чого хотіли.

**ПРИ 7-9:** Ускладнення, або частковий успіх. Загалом ви добились бажаного, проте нелегкою ціною, в недостатній мірі, ставши перед важким вибором чи отримавши ушкодження. Майстер визначить якими саме будуть ціна чи ускладнення.

**ПРИ 6-:** Провал. Ви ймовірно не тільки не добились бажаного, але майстер ще й ускладнить ваше життя якимось чином. Проте є і добрі новини, ви отримаєте **1 пункт досвіду**!

**ЯКЩО ВИПАЛИ ДВІ ШІСТКИ**, це означає критичний успіх. Ви отримуєте що хотіли, а також щось понад те! Вам з майстром варто обговорити якийсь слушний бонус чи додатковий ефект.

Якщо у гравця є підхожі навички, він може перекинути один кубик, але новий результат буде остаточним.

Майстер гри не здійснює кидків за своїх персонажів, вони тільки для персонажів гравців. Все ж вся гра про них та про ризики, на які вони йдуть. Якщо персонаж майстра атакує гравця, то це він має кинути куби, щоб уникнути удару, контратакувати чи відреагувати інакшим чином. Якщо гравець отримав ушкодження, то скоріше за все через те, що на кубах у нього випали ускладнення чи провал.

Робіть кидки тільки коли результат може бути цікавим. Не кидайте куби, коли персонаж робить щось, з чим він ймовірно справиться без жодних проблем, або якщо немає жодних цікавих наслідків провалу. Та навпаки, не кидайте куби, коли персонаж хоче здійснити щось неможливе, це просто не спрацює. Найкраще для кидків, щоб у персонажа були шанси досягти задуманого, але ситуація була непроста й ненадійна.

І завжди має щось відбуватись. Не залежно від результату, кидок кубів має змінювати описану ситуацію. У випадку успіху, персонаж гравця досягає своїх цілей та продовжує рухати гру далі, а при ускладненнях чи провалах ситуація загострюється та стає ще цікавішою.

### АТРИБУТИ

У кожного персонажа гравця є чотири атрибути, що зображають різні шляхи вирішення проблем. У кожного атрибута є значення від **-1** до **+3** й вони використовуються під час кидка кубів. Чим вище це значення, тим більш ймовірно, щоб гравець використовуючи цей атрибут досяг успіху. Ці чотири атрибути наступні:

**Сила:** Чиста міць, швидкість та агресія. Корисна при лазінні, погонях, руйнуванні речей та битвах в ближньому бою. Сила також визначає як багато пошкоджень може витримати персонаж.

**Спритність**: Час реакції, моторика й координація. Корисна при балансуванні на вузьких балках, при маневрах на зорельоті посеред поля астероїдів та при стрільбі з рушниці.

**Інтелект:** Сприйняття, логіка та знання. Корисно при аналізі, роботі зі складними технологіями та знанні чи вивченні необхідних фактів.

**Воля:** Сила особистості, харизма та впертість. Використовується, щоб віддавати жорсткі накази, керувати людьми та пручатись ментальним маніпуляціям ворожих псіоніків. Воля також може втримати ваше життя, коли все інше втрачено. 

### НАВИЧКИ

Кожна навичка зображає деяку набуту експертизу. На відмінну від атрибутів, навички не мають числового значення, ви просто або маєте їх, або ні. Коли кидаючи куби у вас є підхожі навички, ви можете перекинути один кубик і використати новий результат.

**Атлетика:** Біг, лазіння, стрибки, плавання тощо.

**Культура:** Знання потрібних людей, міць, звичаїв та історії багатьох населених світів.

**Маніпуляції:** Вміння впливати на поведінку інших людей брехнею, харизмою чи примусом.

**Кермування:** Керування різними апаратами, від зорельотів і спідерів, до катерів чи велосипедів.  

**Наука:** Біологія, фізика, хімія і т. д.

**Скритність:** Непомітність, спритність рук чи просто вміння обчистити чиїсь кишені.

**Виживання:** Вміння зорієнтуватись в небезпечному середовищі та знайти їжу, повітря чи прихисток.

**Техніка:** Робота з програмним забезпеченням та складною машинерією.

### ТАЛАНТИ

Персонаж гравця в Краєходцях починає з двома талантами та з часом може отримати більше. Кожен талант описує якийсь особливий трюк, фокус чи здібність, за допомогою яких можна здійснити щось незвичайне чи якимось чином обійти правила. Для талантів є опис як вони працюють та коли їх можна застосувати. Всі вони описані далі в чотирьох класах персонажів в наступному розділі.

Деякі особливо потужні таланти потребують, щоб гравець кинув куби, щоб ними скористатись.

### СТВОРЕННЯ КРАЄХОДЦЯ 

Для того, щоб створити вашого персонажа, слідуйте наступним крокам:

#### 1. ВИБЕРІТЬ КЛАС

В грі є чотири класи: **Вояка**, **Пройдисвіт**, **Технар** і **Псіонік**. Візьміть собі один на вибір.

Кожен клас може запропонувати вам декілька **талантів**, виберіть будь-які два.

#### 2. ВИБЕРІТЬ СВОЇ НАВИЧКИ

Виберіть будь-які **дві навички** для вашого персонажа.

#### 3. РОЗПОДІЛІТЬ АТРИБУТИ

Призначте кожному атрибуту одне з чисел **+2**, **+1**, **0** та **-1** в будь-якому порядку. Врахуйте ваш клас та подумайте, чим скоріше за все буде займатись ваш персонаж, щоб визначитись який атрибут зробити високим, а який можна лишити низьким.

#### 4. ЗАПИШІТЬ ВАШЕ ЗДОРОВ'Я

Здоров'я кожного персонажа гравця дорівнює **12** плюс його **Сила** плюс **Спритність**. Наприклад, у персонажа з **Силою +1** та **Спритністю +2** буде **15 Здоров'я**. А для персонажа з **Силою 0** та **Спритністю -1** здоров'я буде **11**.

#### 5. ВИБЕРІТЬ СПОРЯДЖЕННЯ

Ви починаєте з 3-ма _припасами_. **Припаси** — це абстрактне число, що зображає будь-які предмети, що персонаж може мати з собою. Механіка припасів детальніше описана в розділі _ГРОШІ, ЗБРОЯ ТА СПОРЯДЖЕННЯ_ на сторінці ХХ.

Ви починаєте з:
- **3 кредитами**
- Однією **легкою зброєю**.

Далі візьміть на вибір:
- Додатково **7 кредитів**

**АБО**

- **Легку броню** з _захистом-1_ та ще одну зброю будь-якого типу. 

#### 6. ДАЙТЕ ІМ'Я ПЕРСОНАЖУ ТА ОПИШІТЬ ЙОГО

Вигадайте ім'я персонажу та озвучте його іншим гравцям. Також придумайте якусь виразну особливість персонажа та опишіть її. Це може бути щось щодо одягу, чи зовнішнього вигляду, чи просто виразною звичкою — що завгодно, що допоможе кожному схопити в уяві образ вашого персонажа.

#### МОДИФІКАЦІЯ КЛАСІВ

Досвідчені гравці можуть забажати більшої гнучкості при створенні персонажа. Якщо всі згодні, гравець може проігнорувати надані класи та створити персонажа, просто вибравши дві навички та два будь-яких таланти. В цьому випадку гравцям варто домовитись, щоб їхні сильні сторони не надто перетинались.

#### ПРИБУЛЬЦІ

В Краєходцях немає особливих правил для інопланетних видів. Як ігровій групі, вам варто домовитись, чи існують розумні інопланетні види в ігровому всесвіті. Якщо існують і гравець хоче грати за прибульця — дозвольте йому, але це ніяк не вплине на механіку гри. Можливо всі Псіоніки у вас являються представником одного виду, чи Вояка отримав свої навички як уродженець клану якогось войовничого виду. Загалом у фантастиці гуманоїди — це дуже часто просто люди, що заточені під якийсь конкретний троп чи архетип.

#### PLAYER CHARACTERS: THE CREW OF THE QUICHE LORRAINE

RIYA, OUTLAW
**_Skills_** _Sneak, Survival_
**_Abilities_** _Cheap Shot, Smuggle_
**_Strength_** _-_
**_Agility_** _+_
**_Intelligence_** _0_
**_Willpower_** _+_
**_Health_** _13_
**_Gear_** _Snubnosed revolver (light), leather
armor (1-armor),
butterfly knife (light)_
**_Credits_** _3_
**_Appearance_** _Loves jewelry. Wears a rotating
collection of band t-shirts._

KAY, WARRIOR
**_Skills_** _Athletics, Pilot_
**_Abilities_** _Brute, Unstoppable_
**_Strength_** _+_
**_Agility_** _+_
**_Intelligence_** _-_
**_Willpower_** _0_
**_Health_** _15_
**_Gear_** _Brass knuckles (light). No additional
armor._
**_Credits_** _10_
**_Appearance_** _Broken nose from repeated breaking_

TRIXIE, GEEK
Skills Science, Tech
Abilities Hijack, Chemist
Strength 0
Agility +
Intelligence +
Willpower -
Health 13
Gear Laser pistol (light), small chemical
grenades (medium), plasteel armor
(1-armor).
Credits 3
Appearance Carries large backpack with tech gear.
Wears augmented-reality goggles.

IMANI, PSYCHIC
Skills Manipulation, Culture
Abilities Scanner, Premonition
Strength -
Agility 0
Intelligence +
Willpower +
Health 11
Gear Stun glove (light).
No additional armor.
Credits 10
Appearance Body is covered in
biomechanical implants.

#### ТЕХНАР

Технарі — це науковці, медики й спеціалісти. Їхні таланти дозволяють їм вправно керувати різною технікою, лікувати своїх товаришів та отримувати раптові прозріння. Грайте за технаря, якщо хочете бути найрозумнішим в кімнаті.

_ТАЛАНТИ:_

**Аналітика:** Коли ви зіштовхуєтесь з новою ситуацією, місцем чи персонажам, ви можете запитати у майстра одне просте питання про навколишні предмети чи людей. Якщо відповіддю є щось, що ви потенційно можете вирахувати, майстер дасть вам чесну відповідь.

**Хімік:** Ви можете потратити **1 од. припасів**, щоб виробити дозу якогось медикаменту, хімікату, отрути чи біоагенту. Дайте їй ім'я, опишіть призначення та обговоріть з майстром як саме вона має працювати. У майстра буде останнє слово щодо того, яким саме буде працювати ця речовина та які можуть бути побічні ефекти чи обмеження.

**Оператор дронів:** У вас є невеликий летючий дрон, який ви можете контролювати віддалено та отримувати з нього данні. Якщо його знищити чи загубити, ви можете зробити нового за декілька днів перепочинку.

**Перехоплення:** Ви можете спробувати віддалено взяти під контроль якийсь електронний пристрій чи комп'ютер в полі зору. Для цього вам потрібно буде кинути куби додавши Інтелект.

**Медик:** Коли ви надаєте першу допомогу, ви додатково лікуєте **+2 пункти здоров'я**. Коли хтось відпочиває цілу ніч під вашим наглядом, він може кинути к6 та вилікувати ще стільки здоров'я.

**Ерудит:** Отримайте в додаток третю навичку.

#### ПРОЙДИСВІТ

Пройдисвітами є різного роду контрабандисти, шахраї авантюристи. Їхні таланти в основному зводяться до того, щоб бути підступними, везучими та холоднокровними. Грайте за пройдисвіта, якщо хочете швидко знаходити проблеми на свою голову та швидко вибиратись з них.

_ТАЛАНТИ:_

**Підступний удар:** Коли ви атакуєте несподівано, ціль не очікує удару чи ви застали її зненацька, вважайте, що у вас є підхожі навички й ви можете перекинути один з кинутих кубиків. В випадку успіху ви наносите максимальне для вашої зброї ушкодження, ігноруючи броню.

**Примара:** Якщо ви зачаїлись в непомітному місці, ніхто не знайде вас доти, поки ви самі себе не проявите. 

**Шибайголова:** Коли ви кидаєтесь в небезпечну ситуацію, не турбуючись про безпеку для себе чи інших, отримайте **бонус +1** до вашого наступного кидка.

**Щасливчик:** Раз за зустріч ви можете перетворити один провал (**6-**) на ускладнення (**7-9**), чи ускладнення на повний успіх (**10+**).

**Стріляй першим:** Вас неможливо заскочити зненацька, якщо хтось хоче влаштувати вам неприємну несподіванку, то замість цього це ви застанете їх зненацька. Ви завжди дієте першим в бою.

**Контрабандист:** Якщо ви захочете сховати якусь річ, яку справді можливо сховати (невеликий предмет на тілі, чи щось більше на кораблі), то ніхто не зможе цього знайти.

#### ВОЯКА

Це можуть бути різного роду найманці, солдати чи мисливці за головами. Всі їхні таланти мають забезпечувати перевагу в бою. Грайте за Вояку, якщо хочете діяти жорстоко та прямолінійно.

_ТАЛАНТИ:_

**Брутальний:** Ви наносите **+2 ушкодження** зброєю ближнього бою.

**Чіпкий зір:** Ви наносите **+2 ушкодження** зброєю дальнього бою.

**Загартований:** Додайте додатково **4** до **пунктів здоров'я**.

**Важковаговик:** Ви можете вміло й без штрафів використовувати важке озброєння та броню.

**Нестримний:** У вас завжди є **+1** до **захисту**.

**Інстинкти ветерана:** Один раз в бою ви можете перекинути кубик ушкоджень, не важливо, тих, що завдали ви, чи тих, що отримали самі.

#### ПСІОНІК

Псіоніки володіють надприродними ментальними здібностями. Їхні таланти дозволяють їм впливати на оточення силою думки та вдиратись в чужі голови. Грайте за псіоніка, якщо хочете бути могутнім і загадковим.

_ТАЛАНТИ:_

**Випал:** Ви можете використовувати ваші псіонічні сили як зброю в дальньому бою, щоб нанести **к6+1** ушкоджень найближчий цілі. Атакуючи, вам потрібно кинути куби додавши Волю.

**Силова стіна:** Поки ви концентруєтесь, не відволікаючись на будь-що інше, ви можете створити міцний бар'єр з матеріалізованої псіонічної енергії, розміром приблизно 3 на 3 метри. Якщо він перебуває під великим навантаженням, вам потрібно буде кинути куби додавши Волю, щоб продовжити підтримувати його.

**Стрибок:** Один раз за час однієї ігрової ситуації ви можете миттєво телепортуватись в будь-яку точку неподалік в межах вашого поля зору.

**Передзнання:** Раз в день ви можете спитати майстра про наслідки будь-якої негайної дії. Наприклад "що станеться, якщо я відкрию двері?". Майстер зобов'язаний чесно відповісти на питання.

**Сканер:** Ви можете легко читати людські поверхневі емоції. Також ви можете кинути куби додавши Інтелект, щоб спробувати проникнути в думки персонажа глибше чи зчитати якісь специфічні знання.

**Телекінез:** Ви можете легко пересувати маленькі предмети силою думки. Ви можете спробувати зсунути й більші предмети чи рухати їх з особливою точністю, але з цим можуть виникнути складнощі. Майстер скаже які саме.

### БІЙ ТА УШКОДЖЕННЯ

Бойові зіткнення варто розглядати так само як і будь-які інші ризиковані ситуації. Коли гравець нападає на ворога, що готовий захистити себе, майже завжди йому прийдеться кинути для цього куби. Якщо ворог відкриває вогонь по гравцю, гравцю так само прийдеться кинути куби, щоб якимось чином уникнути чи завадити атаці. Тут немає чіткої структури з ходами чи раундами, просто слідуйте за розвитком дій, зміщуючи фокус від персонажа до персонажа та опрацьовуйте їхні заявлені дії.

Гравець отримує пошкодження в більшості випадків через провали чи ускладнення на кубах. За межами боєзіткнень, персонаж гравця може отримати ушкодження в інших небезпечних ситуаціях, наприклад впавши в чан з кислотою, випавши в космічний вакуум без скафандра чи піддавшись небезпечному випромінюванню.

Коли гравець наносить ушкодження персонажу майстра, значення цих ушкоджень залежить від зброї, яку він використовує. Наприклад, важке озброєння наносить **к6+2** ушкоджень. Це значить, що гравцю потрібно кинути один **к6**, додати до результату **2** і саме стільки ушкоджень отримає ціль.

Вороги та інші загрози наносять ушкодження персонажам гравців таким же чином. Киньте куби на ушкодження й відніміть це значення від здоров'я ушкодженого персонажа. В розділі для майстра є настанови щодо того, які вороги скільки мають наносити ушкоджень.

#### ЗДОРОВ'Я ТА СМЕРТЬ

Здоров'я — це міра того, скільки ушкоджень може винести персонаж до того, як він потрапить в серйозні неприємності. У персонажів як гравців, так і майстра є своя шкала здоров'я.

Коли здоров'я персонажів майстра досягає нуля, вони вибувають з активних дій. Вважайте їх мертвими, серйозно пораненими чи непритомними, залежно від обставин опису та побажань нападника.

Коли здоров'я персонажа гравця досягає нуля, він в серйозній небезпеці. Гравець має кинути куби додавши Волю, та звірити результат з наступними варіантами.

**10+:** Зараз персонаж недієздатний, але якщо за ним подбати, він з часом повністю відновиться.

**7-9:** Персонаж житиме, але гравець має вибрати щось, що персонаж втратить назавжди. Це може бути твердість рук, відчуття безпеки чи ліве око. Втрата не буде мати негайних ігромеханічних наслідків, але цей описовий факт може ускладнити життя в майбутньому.

**6-:** Персонаж вже приречений. Він може померти не зразу та у нього є шанс вчинити щось наостанок, але він точно не доживе до кінця зустрічі.

#### БРОНЯ

Броня зменшує ушкодження, що отримує персонаж. В розділі _СПОРЯДЖЕННЯ_ можна побачити, що броня може мати _захист-1_, _захист-2_ і т. д. Якщо персонаж носить якусь броню, він віднімає її значення від будь-яких ушкоджень що отримує. І якщо отримані ушкодження рівні чи менші значенню броні, то виходить, що персонаж повністю їх ігнорує.

Персонаж не може одночасно носити більше за один тип броні.

#### ВІДНОВЛЕННЯ ЗДОРОВ'Я

Є два способи відновити здоров'я:

**Перша допомога:** якщо ви маєте декілька хвилин, ви можете потратити одиницю **припасів**, щоб відновити **к6** пунктів здоров'я іншого персонажа.

**Відпочинок:** Якщо персонаж отримує якийсь еквівалент повноцінного нічного сну, він відновлює кількість здоров'я, що рівна половині його максимального здоров'я, з округленням вгору.

### ГРОШІ, ЗБРОЯ ТА СПОРЯДЖЕННЯ

В Краєходцях не має потреби слідкувати за найдрібнішим спорядженням чи рахувати кожну потрачену копійку. Більшість носимого спорядження схована за абстрактними **припасами** персонажа. А основною грошовою одиницею є **кредит**. Один _кредит_ (К) означає відносно значну кількість грошей і має бути найменшою одиницею для обліку. Вважається, що персонажі можуть дозволити собі базові потреби та дешеве житло, якщо вони не розорені повністю. Орієнтуйтесь на таблицю нижче щодо визначення цін.

#### РЕЧІ ЩО КОШТУЮТЬ ОДИН КРЕДИТ

- Легка зброя
- Солідний хабар
- Пишна гулянка на всю ніч, включаючи їжу, розваги та приміщення
- Декілька тижнів оренди квартири середнього класу 

#### ДЕЩО ДОРОЖЧІ РЕЧІ

Новий космічний скафандр - 3К  
Середня зброя - 2К  
Важке озброєння - 5К  
Квиток до іншого населеного світу - 7К  
Квиток до сусідньої зоряної системи - 12К  
Середній наземний транспорт - 25К  
Апгрейд для зорельота - 50К  
Простий літальний апарат - 75К  
Військова бронемашина - 200К  
Новенький зореліт прямо з корабельні - 500К  
Маленька космічна станція на орбіті - 5,000К

#### ПРИПАСИ

Вважається, що персонаж в Краєходцях має при собі різноманітні корисні та необхідні знаряддя. Тому замість того, щоб завчасно вибирати що саме носить ваш персонаж, це все сховано за абстракцією **припасів**. Ви починаєте з **3 припасами** та можете потратити **1 припас**, щоб заявити, що ви маєте якийсь буденний предмет зі списку нижче, або щось схожої категорії за згодою майстра. Ви поповнюєте **припаси** коли проводите вільний час на борту чи коли маєте доступ до всіх своїх речей. Максимальна кількість **припасів** завжди **3**.

Ви можете списати **1 припас** щоб отримати щось зі списку або схожої категорії:

- 20 метрів силового кабелю
- Паяльна лампа
- Невеликий заряд вибухівки
- Мультитул
- Детектор руху
- Пристрій сканування зовнішнього середовища

#### ВАЖКІ ПРЕДМЕТИ

Деяка зброя та предмети позначені як "важкі". Це предмети являються завеликими чи громіздкими, тому з ними досить важко рухатись. Персонаж гравця отримує **штраф -1** до кидка кубів, якщо він намагається бігти, стрибати чи лазити, тримаючи при собі важкі предмети. Також їх досить складно сховати й вони будуть привертати зайву увагу. Важкі предмети можуть викликати і якість інші ускладнення на розсуд майстра.

#### СПОРЯДЖЕННЯ

| ЗБРОЯ         | КРЕД. | УШКОДЖЕННЯ          | ПРИМІТКИ                              |
| ------------- | ----- | ------------------- | ------------------------------------- |
| Без озброєння | 0К    | менший з 2к6        | Пинки, удари кулаками                 |
| Легка         | 1К    | к6                  | Пістолети, ножі, те, що легко сховати |
| Середня       | 2К    | к6+1                | Рушниці, дробовики, мечі й катани     |
| Важка*        | 5К    | к6+2                | Плазмові гармати, снайперські рушниці |

| БРОНЯ     | КРЕД. | ЗАХИСТ   | ПРИМІТКИ |
| --------- | ----- | -------- | -------- |
| Легка     | 3К    | захист-1 |          |
| Важка     | 6К    | захист-2 | Важка    |
| Штурмова* | 40К   | захист-3 | Важка    |

*Штурмова броня містить в собі запас кисню на декілька годин та вбудоване важке озброєння.

**СПОРЯДЖЕННЯ ЗОРЕЛЬОТА**
Паливо для зоряного перельоту - 3К за одиницю
Апгрейд зорельота - 50К
Ремонт корпусу - 1К за **2 од. корпусу**, доступно в будь-якому порту.

### ЗОРЕЛІТ

Гравці починають гру зі своїм невеликим зорельотом. В ньому спокійно може проживати весь екіпаж та при необхідності можна знайти місце для декількох пасажирів. Гравці керують зорельотом використовуючи атрибути та навички своїх персонажів.

Цей корабель здатен здійснити міжпланетний переліт за декілька годин, а також подорожувати швидше світла, щоб добратись до сусідньої зоряної системи за декілька тижнів. На кораблі є по космічному скафандру для кожного персонажа гравця.

#### СТВОРЕННЯ ЗОРЕЛЬОТА

Зазвичай гравці створюють собі корабель з чистого листа. В ньому є невеликий багажний відсік, його озброєння наносить **к6** ушкоджень, а також він має **15 пунктів корпусу**. У нього **захист-0** та в запасі він має **4 одиниці палива** для зоряних перельотів.

Щоб підготувати собі корабель, гравцям потрібно вибрати два апгрейди. Вони відкривають нові можливості, а також впливають на ті види завдань, за які вони будуть братись. Наприклад, корабель без **розкішних кают пасажирів** не приверне увагу багатих пасажирів. А корабель з **великим багажним відсіком** дозволить персонажам гравців братись за прибуткову роботу з великих та незвичних перевезень.

Ці правила застосовуються для невеликих зорельотів, таких як фрахтівники, фрегати чи корвети, десь в 50 метрів в довжину. Вони досить великі для того, щоб команда могла проживати на ньому з комфортом, але не більше.

І, звичайно ж, гравцям варто вибрати ім'я свого корабля. Щось на кшталт "Пустинна троянда", "Кара Господня" чи "Гравіта-Нуль" може підійти.

#### АПГРЕЙДИ КОРАБЛЯ

Коли ви створюєте свій корабель, виберіть 2 з наступних варіантів. Апгрейди, що позначені зірочкою можна взяти двічі та їх бонус буде складатись. В усіх інших випадках один апгрейд можна придбати тільки один раз.

**Додаткова броня:** **+1** до **захисту** *

**Просунутий гіпердрайв:** Для кожної міжзоряної подорожі ви можете або потратити вдвічі менше часу, або вдвічі менше **палива**. Округлення йде вгору.

**Просунута електроніка:** високотехнологічні сканери, комунікатори, сенсори й таке інше. Вони будуть надавати більш детальну інформацію про кораблі, місця чи станції, з якими ви будете стикатись.

**Форсаж:** Ви можете потратити **1 од. палива**, щоб отримати **бонус +1** до будь-якого кидка, пов'язаного з ухиленням, погонею чи іншими маневрами при пілотуванні корабля.

**Паливні баки:** Максимальний запас **палива +1**.

**Висока маневровність:** Якщо у вас немає навички _кермування_, вважайте що у вас вона є в ситуаціях, де має значення маневровість корабля. Якщо ж у вас є ця навичка, в таких ситуаціях ви можете перекинути обидва кубики, а не один.

**Розкішні каюти пасажирів:** Йдуть разом з вишуканими стравами та гарним декором. Для екіпажу, який хоче залучити елітний клас клієнтів.

**Великий багажний відсік:** Достатньо місця для перевезення менших транспортних засобів або дуже великої кількості товарів.

**Медблок:** Просунуте автоматизоване медичне устаткування. Тут можна помістити людину в стазис і з часом вилікувати навіть найважчі поранення. Персонаж, відпочиваючи в медблоці, за ніч може відновити своє здоров'я повністю, а не тільки половину. Якщо у персонажа рівень здоров'я впаде до нуля, він може зачекати з кидком кубів. Якщо його доставлять в медблок протягом декількох хвилин, він отримає **бонус +1** до кидка.

**Додаткове озброєння:** **+1** до **ушкоджень** *

**Ангар для шатла:** Йде разом з невеликим шатлом, що може самостійно літати в межах системи, але нездатний виконувати міжзоряні перельоти.

Будь-які додаткові апгрейди можна купити в грі ціною 50 кредитів за кожен в будь-якому порту.

#### УПРАВЛІННЯ ЗОРЕЛЬОТОМ

Окрім власних показників **ушкодження**, міцності **корпусу** (аналог _здоров'я_) та **захисту**, у корабля немає якихось власних параметрів чи атрибутів. Гравець керує ним, використовуючи атрибути та навички свого персонажа, кидаючи куби у випадку загрози.

Боєзіткнення кораблів працює таким же чином, як і бій окремих людей. Коли корабель підбитий, відніміть нанесені ушкодження (враховуючи захист) з його корпусу.

Коли **корпус** корабля сягає нуля, він недієздатний та кинутий напризволяще його ворогам. Критичні системи будуть виведені з ладу та становитимуть небезпеку екіпажу.

Якщо персонаж був досить необачний, щоб потрапити під вогонь корабельних гармат, множте сумарні ушкодження на **5**. Маленька стрілецька зброє не здатна нанести значних ушкоджень **корпусу** корабля. 

#### ПОДОРОЖІ

На вашому кораблі ви можете вільно подорожувати між планетами та іншими локаціями в межах однієї системи. Такі перельоти можуть зайняти від кількох годин до, максимум, днів.

Міжзоряні подорожі тривають значно довше та на них витрачається **паливо**. Коли ви збираєтесь перейти до іншої зоряної системи, майстер має сказати скільки часу та **палива** це займе. На переліт до найближчої сусідньої системи потрібно буде мінімум один тиждень та **1** од. **палива**.

Застрягаючи разом у довгих подорожах, екіпаж пізнає краще один одного і таким чином теж заробляє досвід. Деталі в розділі _РОЗВИТОК ПЕРСОНАЖА_.

#### ТЕХОБСЛУГОВУВАННЯ

В будь-якому підхожому космопорті, ушкодження корпусу можна відновити за ціною в 1 кредит за кожні **2 пункти корпусу**. Ушкодження якихось специфічних корабельних систем чи критичних уражень можуть коштувати дорожче за рішенням майстра. 

**Паливо** для міжзоряних перельотів коштує по 3 кредити за одиницю, його можна придбати в будь-якому забезпеченому порту.

### РОЗВИТОК ПЕРСОНАЖА

З часом гри в Краєходців ваші персонажі ставатимуть більш могутніми та ефективними. В кінці кожної зустрічі вони заробляють досвід та можуть витратити його на свій розвиток.

#### ЗДОБУТОК ДОСВІДУ

Персонаж може здобувати досвід трьома шляхами:

**ПРОВАЛЮЮЧИ КИДКИ**
Кожного разу, коли гравець кидає куби та в результаті отримує **6 та менше**, його персонаж отримує **1 пункт досвіду**.

**ПИТАННЯ В КІНЦІ ЗУСТРІЧІ**
В кінці кожної ігрової зустрічі, дайте відповідь на наступні питання як група. За кожну відповідь "так" кожен персонаж гравця отримує **1 пункт досвіду**.

- Чи отримали ми прибуток?
- Чи відкрили ми щось нове й цікаве про всесвіт?
- Чи подолали ми складний виклик чи небезпечного супротивника?

**В ДОВГИХ ПЕРЕЛЬОТАХ**
Коли персонажі проводять час один з одним в замкнутому приміщенні, вони краще вивчають один одного.

Тому під час кожної міжзоряної подорожі чи коли персонажі якимось іншим чином проводять багато днів разом в тісному середовищі, дайте слово кожному гравцю по черзі.

У свій хід гравець має спитати щось про персонажа іншого гравця. Він може спитати про минуле персонажа, його життєві ціли чи щось щодо його особистості. При щирій відповіді гравець отримає **1 пункт досвіду**.

Гравцям варто прослідкувати за тим, щоб у кожного був шанс відповісти на питання.

Ці питання персонажі не задають один одному усно в середині гри, тут скоріше саме гравцям варто обговорити як саме їхні персонажі дізнались більше один про одного під час подорожі.

Майстер гри запитань не ставить.

#### ВИТРАТА ДОСВІДУ

Коли у персонажа гравця є хоча б 10 пунктів досвіду та трохи вільного часу, він може витратити їх на щось з наступного списку. Кожен варіант можна взяти лише раз, в будь-якому порядку:

 - Отримати новий талант - 10 пунктів 
 - Отримати новий талант - 10 пунктів
 - Отримати новий талант - 10 пунктів
 - Підвищити атрибут на 1 (до макс. +2) - 10 пунктів
 - Підвищити атрибут на 1 (до макс. +2) - 10 пунктів
 - Підвищити атрибут на 1 (до макс. +3) - 20 пунктів

Якщо у персонажів гравців вичерпуються можливості розвитку, ігровій групі варто обговорити яким чином найкраще завершити кампанію. Можливо персонажі готові вийти на покій? Як саме вони змінили всесвіт своїми подорожами? Можливо варто розпочати найбільш грандіозну останню справу? Візьміть собі досить часу, щоб ув'язати все це з ігровим наративом.

Також може бути цікаво розпочати нову кампанію після завершення попередньої, граючи за зовсім іншу команду в тому ж спільному всесвіті.



Наступні ж розділи адресовані майстру гри. Якщо ви збираєтесь взяти на себе цю роль, вам варто їх прочитати. Якщо ж ви не збираєтесь ставати майстром, вам їх читати не обов'язково, але ви теж можете знайти там щось цікаве для себе.




## ДЛЯ МАЙСТРА ГРИ

### ТВОЇ ЦІЛІ 

Як у майстра гри, у вас є три основні цілі, і все, що ви робите має працювати на них.

#### ЗМАЛЬОВУЙ НЕБЕЗПЕЧНИЙ ТА РАЗЮЧИЙ SCI-FI ВСЕСВІТ

Промені лазера блищать у темряві. Піратський Крейсер нарізає кільця газового гіганта. Занедбане судно нерозгаданих таємниць з чимось небезпечним в трюмі. Заповни свою уяву образами зоряних кораблів, футуристичних міст та непідкорених планет фронтиру. Подаруй своїм гравцям всесвіт з гострими деталями та захопливим описом. Нехай він буде дивовижним, але реальним.

#### НАПОВНИ ЖИТТЯ ПЕРСОНАЖІВ КОНФЛІКТАМИ ТА ПРИГОДАМИ 

Вигнанцю в задимленому барі космічної станції пропонують роботу, з надто хорошою оплатою, щоб бути правдою. Митне судно пристиковується, щоб перевірити наявність контрабанди на борту. В провулках мегаполіса, що вкриває всю планету, жорстока банда оточує персонажів. Підтримуй постійний рух та дозволь йому тиснути на гравців. Гравцям же дай можливості чим зайнятись та людей з якими взаємодіяти. Підштовхни їх до дії, а далі слідкуй за їх рухом.

#### ГРАЙ, ЩОБ ДІЗНАТИСЬ ЩО СТАНЕТЬСЯ ДАЛІ

Не приходьте на гру з запланованою історією. Ви можете мати зариси для різних замовлень чи своїх готових до дій персонажів, але будьте готові все змінити й підлаштуватись до ходу гри. Коли гравці будуть кидати куби, неодмінно виникнуть неочікувані ускладнення та спричинять хаос. Так і має бути. Якщо ви будете намагатись завадити цьому, щоб протягнути свою заплановану історію, ви будете діяти всупереч всій грі. Дайте гравцям впливати на події, це все ж таки будується їхня історія.

### ЩО ТОБІ ВАРТО РОБИТИ

#### СТАВТЕ ПИТАННЯ ТА КОРИСТУЙТЕСЬ ВІДПОВІДЯМИ

Краєходці лишають багато питань без відповідей. Яким чином відбуваються подорожі з надсвітловою швидкістю? Як люди ставляться до псіоніків? Зброя стріляє лазерними променями чи кулями? Це базові сетінгові засади, які ви можете запропонувати гравцям або просто спитати у них. Дозвольте гравцеві, що грає за вояку, самому визначити чи стрілятиме його важка зброя згустками розпеченої плазми, і так само спитайте технаря, що він думає щодо пального для подорожі. Нехай частини сетінгу розкриваються коментарями персонажів, які мають знатися на них. 

Цей підхід поширюється й на більш особисті питання щодо персонажів. Спитай пройдисвіта про останній скоєний злочин 

та псіоніка про їхнє місце в суспільстві. Відповідаючи на ці питання, ви як група створите всесвіт що повністю належатиме вам разом.

Будучи майстром, використовуйте відповіді на ці питання пізніше. Що станеться коли згусток плазми пропалить паливний бак? Хто прийде по голову пройдисвіта? Ці відповіді можуть породити цілі серії цікавих ситуацій або дати матеріал для всієї ігрової зустрічі.

Проте залишайте гравцям можливість дивуватись. Однією з найцікавіших складових гри є дослідження всесвіту та відкриття його секретів шляхом власних проб та помилок. Тому питання на зразок "що знаходиться на покинутому кораблі?" тільки розчарують гравців, тому що це забирає у гравців можливість самостійних відкриттів.

Гарним критерієм для питань може бути те, чи персонаж гравця має можливість знати відповідь. Якщо так, тоді гравець може органічно ввести якийсь цікавий факт і використати його в грі, а якщо ні — гравець разом зі своїм персонажем зможе досліджувати й шукати відповіді.

#### ПІДШТОВХУЙТЕ ГРАВЦІВ ДО ДІЙ ТА ДОЗВОЛЬТЕ ПОДІЯМ РОЗВИВАТИСЬ ЛАВИНОПОДІБНО

Постійно демонструйте гравцям тиск, небезпеку та можливості для вигоди. Покажіть їм загрозу що наближається, гроші на столі, ствол лазерного пістолета, астероїд що несеться прямо на корабель, потім спитайте у гравців "Що робитимете?". Вони пірнуть у події, підуть на ризик та кидатимуть куби. Ситуація буде змінюватись та загострюватись. Нехай! Відповідайте на заявки гравців та слідкуйте за описом подій.

#### ПОВАЖАЙТЕ РЕЗУЛЬТАТ КИДКІВ

Значна частина вашої роботи полягатиме в інтерпретації результатів кидків гравців та перетворення їх на цікаві ігрові наслідки. Ваші гравці регулярно отримуватимуть часткові успіхи, і вам потрібно буде визначити на ходу ускладнення чи ціну для гравців. Саме тому крок 3 в розділі _КИДАЄМО КУБИ_ є таким важливим. Нехай кожен вільно висловлюється щодо можливого розвитку ситуації перед кидком, це допоможе грі йти плавніше. І коли ваші гравці потрапляють у зону 7-9, запропонуйте їм важкий вибір або відніміть у них їхні ресурси (_здоров'я_, _припаси_ і т.д.). Нехай наслідки кидків йдуть лавиноподібно та нашаровуються один за одним: 

> “Тобі вдалося підсмажити пірата своїм бластером, але він встиг поцілити у тебе. Отримай **к6** ушкоджень.”

> “Ти можеш відремонтувати систему життєзабезпечення на станції, але доведеться витратити 1 одиницю _припасів_ на потрібне знаряддя.”

> “Посередниця погодилась дістати тобі документи, що ти просив, але вона вимагає гроші вперед.”

На провалі, продемонструйте гравцям як їхні вчинки загострюють ситуацію, та помістіть їх прямісінько у центр небезпеки. Використовуйте провали, щоб нанести ушкодження або зруйнувати спорядження, призвести корабель до несправності, або завдати шкоди персонажу напряму. Таким чином ви маєте неймовірний вплив на градус небезпеки будь-якій ситуації. Ви можете збільшувати ушкодження та небезпеку для більш жорсткої гри, або дати грі більш героїчний тон, використовуючи менш суворі наслідки.

В будь-якому випадку, задавайте ставки та використовуйте ситуацію що вже склалась у грі, щоб попереджувати про можливі наслідки.

#### СУДІТЬ ТАЛАНТИ СПРАВЕДЛИВО

Деякі класові таланти описані досить широко й туманно. Це зроблено навмисно. Коли постає питання про те, коли і як використовуються таланти, за вами останнє слово, але прийти до нього ви маєте в результаті обговорення. Намагайтесь бути послідовним, але гнучкими щодо деталей. Важливо створити гравцям виклик, але не дуріть їх. Таланти персонажів мають бути потужними, а гравці мають використовувати свої можливості, щоб робити неймовірні речі.

### КИДОК УДАЧІ

Часом необхідно визначити результат ситуації, але ви не бажаєте вирішувати самостійно. Для прикладу, коли двоє ваших персонажів борються між собою і ви не знаєте хто переможе, або якщо персонаж гравця заходить у небезпечну космічну систему і ви хочете зрозуміти чи прийшли по нього пірати. В таких ситуаціях просто кидаєте **к6**. Високий результат вказує на позитивний для гравців результат, а низький на негативний. Результат може бути бінарним "так/ні" або градацією "хорошості" чи "поганості" ситуації. 

Використовуйте кидок удачі, коли вам цікаво не контролювати що трапиться далі й ви не хочете бути відповідальним за відповіді. Але вирішивши використати його будьте певні слідувати результатам.

### ЗАВДАННЯ: КАРКАС ВАШОЇ ПІДГОТОВКИ

### ІГРОВА ЗУСТРІЧ

Коли ви збираєтесь на гру в Краєходців, вам потрібно підготувати ряд подій, з якими гравці зможуть взаємодіяти. Оскільки персонажі гравців являються найманцями й авантюристами й самі шукають проблем на свою голову, ми називаємо це Завдання. Завдання — це просто перелік подій та фактів, зібраний навколо деякої задачі чи проблеми. Вони мають бути достатньо деталізовані, щоб ви могли знати що відбувається та підтримувати темп, але й мають бути достатньо гнучкими, щоб ви могли легко реагувати та підлаштовуватись під дії гравців. Також запишіть імена, характеристики та будь-які примітки щодо своїх персонажів, котрих гравці ймовірно зустрінуть.

Ви можете підготувати справу деталізовано чи тільки в загальних рисах, як вам буде зручно. Деякі майстри більше покладаються на імпровізацію, а деякі — на підготовку. До того ж ви можете завжди винайти додаткові деталі під час самої гри. Що ви не повинні робити, так це намагатись запланувати конкретний розвиток подій на грі чи передбачувати, як саме гравці будуть вирішувати проблеми.

Почніть вашу першу ігрову зустріч з деякої стартової події в Справі. Опишіть гравцям де вони знаходяться та що відбувається. Розмістіть перешкоди прямо на їх шляху або покажіть їм можливості для взаємодії зі світом. Запрошуйте їх приймати рішення та кидати куби. І дивіться що відбувається далі.

Коли темп гри починає стихати, гляньте на новий пункт вибраної Справи та привнесіть його в гру. Опишіть гравцям як він себе проявляє та дивіться як гравці будуть на це реагувати. Повторюйте цей процес поки Завдання не вичерпає себе й не буде завершеним.

#### ЗАВДАННЯ: ОСОБЛИВА ДОСТАВКА

**ПОДІЇ ЗАВДАННЯ:**
Персонажі гравців наближаються до Реголіта — шахтарської колонії побудованій всередині астероїда. Від жаги до наживи вони взялись за роботу від загадкової особи по доставці великого ящика в закритому вигляді в руки місцевої бунтівної фракції.

Як тільки вони прибувають в периметр контролю Службою Безпеки Реголіту, їхній човен йде на перехоплення корабля гравців та вимагає зайти на борт, щоб оглянути судно. Тим часом же представника бунтівників немає на місці зустрічі на поверхні астероїда.

Штаб-квартира бунтівників в покинутій видобувній станції знаходяться під штурмом і бунтівники затиснені в ній. І якщо гравці хочуть отримати свою оплату, вони мають знайти спосіб доставити їм контейнер.



Вам варто буде вирішити що знаходиться в ящику та хто найняв персонажів гравців, опираючись на ваш вигаданий всесвіт та передісторії персонажів. Обдумайте можливі способи як обійти обшук на митниці та вийти на бунтівників. Гравці все одно вигадають щось своє, проте ці роздуми допоможуть швидко приймати рішення та загострювати ситуацію цікавими подіями. Також, варто робити такі описи, щоб відповідь чи співчувати бунтівникам до останнього залишалась неочевидною.

| Персонажі майстра               | здрв. | броня | зброя | деталі                     |
| ------------------------------- | ----- | ----- | ----- | -------------------------- |
| Офіцери митниці, Делай та Хіро  | 3     | 1     | к6    | ретельні, але корумповані  |
| Агент бунтівників Рафаела Шаста | 6     | 1     | к6+1  | фанатик без почуття гумору |





### ГРОШОВА ВИНАГОРОДА

Персонажі гравців завжди знаходяться в пошуку вигоди, щоб тримати свій корабель на ходу та гаманець набитим до верху. Як майстру гри вам варто самостійно вирішувати яку винагороду запропонують гравцям ваші персонажі, а також які цінні трофеї вони зможуть знайти. Для звичайного завдання, яке можна виконати за одну ігрову зустріч, від 30 до 50 кредитів буде достатньо.

За особливо тривалі, небезпечні чи важливі завдання можна заробити до 100 _кредитів_. Але заробити більше за один виліт вже навряд чи можливо.

Майте на увазі, що новий апгрейд для корабля коштує 50 _кредитів_ і гравці до того ж будуть витрачати гроші на паливо та ремонт корабля протягом подорожей.

Також пам'ятайте, що основною нагородою в грі є досвід, тому якщо ви дасте гравцям дещо більше грошей на розтрати, від цього гра не зламається.

### ПЕРСОНАЖІ МАЙСТРА

В Краєходцях ввести в гру свого персонажа на льоту досить просто. Найголовніше — це зробити так, щоб вони відчувались як справжні люди. Придумайте їм імена та цілі, та ретельно опишіть гравцям як вони виглядають. При необхідності, можете орієнтуватись на наступні настанови щодо бойових властивостей:

| ПЕРСОНАЖ                                  | ЗДОРОВ'Я | ЗАХИСТ | УШКОДЖЕННЯ       |
| ----------------------------------------- | -------- | ------ | ---------------- |
| Цивільні, звірі та нетреновані люди       | 3        | 0      | менший з 2к6     |
| Рядові охоронці чи шпана для биття        | 3        | 1      | к6               |
| Запеклі солдати та найманці               | 6        | 1      | к6+1             |
| Елітні спецпризначенці, могутні прибульці | 8        | 2      | більший з 2к6 +1 |
| Здоровенні чудовиська                     | 16       | 3      | 2к6              |

### ЗОРЕЛЬОТИ В РОЗПОРЯДЖЕННІ МАЙСТРА

Використовуйте наступні характеристики під час імпровізації сутичок чи перестрілок з іншими кораблями.

| КОРАБЕЛЬ           | КОРПУС | ЗАХИСТ | УШКОДЖЕННЯ      |
| ------------------ | ------ | ------ | --------------- |
| Штурмовий фрегат   | 8      | 1      | к6              |
| Дослідницьке судно | 4      | 0      | 0 (беззбройний) |
| Флагман флоту      | 16     | 4      | 2к6             |

Не бійтесь експериментувати з вказаними вище характеристиками для нових загроз чи персонажів. Пам'ятайте, що вороги мають розумно реагувати на дії гравців та застосовувати долю хитрості, і дуже малоймовірно щоб вони стрімголов вривались в бійку й бились до останнього без якоїсь причини.


Можливі назви зорельотів: Nemesia-IV, Cienfuegos Research Station, Rhodes, Tosakanth, Suvannamaccha, Xiangliu Starfield











### ДОВГА ГРА: ЗОРЯНА МАПА, ФРАКЦІЇ ТА ТАЙМЛАЙНИ

Якщо ви збираєтесь грати в Краєходців більше однієї зустрічі, вам варто підготувати ігровий всесвіт за межами одного місця чи завдання. Щоб відстежувати місця та ігрові події, після першої зустрічі варто створити зоряну мапу та таймлайни.

#### ЗОРЯНА МАПА

Щоб розпочати створення зоряної мапи для вашої кампанії, слідуйте наступним крокам:

1. Після першої зустрічі візьміть чистий аркуш паперу. Десь в його центрі позначте зірку. Вона має бути достатньо маленькою, щоб залишилось досить вільного місця на папері, але й достатньо великою, щоб можна було вільно писати навколо неї примітки.

2. Біля зорі намалюйте точку. Це місце, де персонажі гравців виконували своє перше завдання. Це планета? Чи може супутник? Космічна станція? Запишіть поряд ім'я цієї локації.

3. Придумайте ім'я для зірки та запишіть його. Це може бути щось на кшталт Аматерасу чи Герцшпрунг. Подумайте, хто керує всім в цій зоряній системі? Можливо міжзоряна мегакорпорація? Теократична імперія? Керована демократія? Це буде вашою першою фракцією.

4. Обдумайте якісь інші локації в вашій зоряній системі, та додайте ще одну чи дві. Можливо якась густонаселена планета чи станція видобутку газу.

5. Чи головна фракція в зоряній системі має владу і над іншими зірками? Якщо так, ці системи має бути досить близько. Додайте їх на карту та дайте їм імена. Також можете додати до них ще пару локацій.

6. Не обмежуйте свою уяву. Подумайте про інші фракції, що можуть конфліктувати з головною. Якщо вони контролюють якісь інші зоряні системи, додайте їх на карту. Як варіант ви можете накреслити політичні кордони, якщо це допоможе вам зорієнтуватись. Додавайте стільки деталей, скільки вам зручно. Також додавайте будь-які цікаві локації, що спадуть вам на думку.

Залишайте на карті вільне місце і вона ніколи не буде завершеною. Під час гри ви можете розширяти її та додавати нові деталі по мірі того, як гравці будуть досліджувати всесвіт.

Пам'ятайте, що подорож до найближчої зоряної системи триває тиждень, та на нього потрібно 1 одиниця палива. Більш дальні системи будуть займати більше часу й палива. Тримайте це на увазі, щоб налаштовувати відстані та складність подорожей між зірками на вашій мапі.

#### ФРАКЦІЇ

Фракції — це основні впливові сили у всесвіті. Мегакорпорації, зоряні імперії, приватні військові компанії, кримінальні синдикати й тому подібне. Персонажі гравців зазвичай занадто малі в порівнянні з ними, але вони будуть стикатись з їх представниками під час виконання завдань.

Запишіть фракції на своїй карті та дайте їм конкурентні цілі. Ви можете почати всього з двох, або ж створити заплутану інтригу з трьома чи чотирма фракціями. При створенні фракції подумайте про їх членів та лідерів. Як вони організовані, якими силами володіють?

Фракції будуть основними рушійними силами в ваших таймлайнах, і це буде створювати потенційні завдання й можливості для гравців. Під час виконання завдань, персонажі гравців ймовірно можуть зіткнутись з представниками як мінімум однієї фракції.

#### ТАЙМЛАЙНИ

Як **завдання** являються каркасом для гри на одну зустріч, так таймлайни являються каркасом для тривалої кампанії. Вам варто створити хоча б один таймлайн для новоствореної зоряної мапи й можете додати більше по мірі конкретизації ігрового всесвіту.

Щоб створити таймлайн, подумайте про фракції на вашій мапі та які у них цілі. Що відбувається у всесвіті, як фракції протидіють одна одній, хто саме чим займається?

Далі запишіть список з 3-5 подій. Ці події стануться в майбутньому, одна за одною, якщо дії гравців різко не змінять їх курс. Це і є ваш таймлайн. Таймлайн має розвиватись попри нестабільність, а остання його подія має містити потенціал для фундаментальних змін у світі. Наприклад:

Таймлайн починається з першої події. Далі кожна подія трапляється між зустрічами або по мірі плину внутрішньоігрового часу. Коли персонажі гравців витрачають час на подорожі, таймлайни також розвиваються. Покажіть гравцям як всесвіт змінюється з їхнім розвитком. Наприклад, при настанні події 4 в наведеному таймлайні, паливо для кораблів стане біль дефіцитним та дорогим в межах Коаліції.

Спирайтесь на таймлайни, коли придумуєте завдання для кожної зустрічі. Наприклад, після другої події, можливо з'являться пасажири, що бажають нелегально потрапити на Герцшпрунг-9? Звучить як золота можливість для роботи.

Таймлайни мають бути гнучкими та невизначеними. Що якщо по ходу своїх завдань персонажі гравців завадять терактам, що передують події 2? Це змінить весь таймлайн. Тому не бійтесь стирати чи змінювати  таймлайни, враховуючи те, що сталось протягом гри.

#### МАЙБУТНЄ

І зоряна мапа, і ваші таймлайни будуть змінюватись й розростатись. Й по мірі того, як ви з гравцями будете досліджувати всесвіт у грі, задумки нових таймлайнів самі будуть приходити до вас, а нові локації будуть обростати деталями на карті. Тому між зустрічами роздумуйте про те, що відбувається на грі. Записуйте нові таймлайни, фантазуйте про нові планети та малюйте їх на мапі.

Ваші гравці можуть придумати собі власні цілі й інтереси по ходу кампанії. Підтримайте їх в цьому! Прислуховуйтесь до їхніх ідей щодо завдань, локацій чи персонажів. По мірі розвитку всесвіту, ви можете користуватись табличками надхнення нижче, щоб прийти до нових ідей. Завдання не має бути буквальною роботою від роботодавця заради зарплати. Якщо гравці придумали свої власні цілі, ви можете використовувати формат підготовки завдань, щоб вчасно підготувати для них виклики від зустрічі до зустрічі.

ТАЙМЛАЙН: РОЗЛАД В КОАЛІЦІЇ

1. На видобувній колонії Герцшпрунг-9 спалахують водяні бунти.
2. Після терористичного акту Коаліція Демократичних Світів вводить військовий стан на Герцшпрунг-9
3. По мірі загострення конфлікту Коаліція перенаправляє свій основний флот в систему Герцшпрунг
4. Відчуваючи слабкість, сусідня Імперія Танагра бере під контроль виробництва палива на віддалених планетах Коаліції
5. Коаліція оголошує війну Імперія Танагра.


### ТАБЛИЧКИ НАДХНЕННЯ

Використовуйте наступні таблиці, щоб придумати ім'я, місце чи ідеї для завдання. Ви можете просто вибрати якийсь цікавий варіант, або ж вибрати випадково, кинувши **2к6**, щоб один кубик вказав на номер колонки, а інший на номер рядка. Пункти з цих таблиць можуть слугувати відправною точкою для завдання чи цілої кампанії, або ж просто додати цікавих деталей в опис того, що бачать гравці.

ТИПИ СВІТІВ 
1
Острівний 
Техногенний
Згораючий 
Кислотний
Зруйнований (Руїна)
Тріснутий 

2
Темний
Мертвий
Пустинний
Коштовний
Землеподібний (Схожий на землю) 
Рай

3
Покритий лісом
Заморожений
Garbage
Газовий Гігант
Global Metropolis
High Gravity

4
Пустотний
Індустріальний
Низька гравітація
Механізований
Супутник
Фантомна

5
Джунглі
Океанічна
Радіоактивна
Кільцевий
Самосвідоме
Болотне

6
Помірний
Синхронне обертання
Токсичний
Нестабільна орбіта
Вулканічна
Зимна

ТЕМИ
1
Покинутість
Анархізм
Штучний Інтелект
Антифізичність
Клонування
Тортури

2
Захворювання
Небезпечна фауна
Феодальні династії
Перенаселення
Гіперкапіталізм
Провіщені

3
Імперіалізм
Клептократія
Низька популяція
Низькотехнологічність
Керовна демократія
Військовий стан

4
Монархія
Мілітаризм
Мутанти
Бездітність
Відсутність старців
Олігархія

5
Пацифізм
Піратство
Постапокаліпсис
Злиденність
Карантин
Наука

6
Рабовласництво
Шпигунство
Теократія
Торгові гільдії
Тиранія
Ксенофобія

В КОСМОСІ НАВКОЛО
1
Покинутий десантний корабель
Інопланетний заповідник
Древнє ядро штучного інтелекту
Дендрарій
Поле астероїдів
Битва в розпалі


2
Вантажний контейнер
Ударна авіагрупа
Собор
Колонізаційне судно
Капсула кріосну
Мертвець


3
Поле з уламків
Покинутий цивільний корабель
Рятувальна капсула
Фабрика
Корабель поколінь
Готель

4
Корабель найманців
Військовий флот
Флот кочівників
Патрульний фрегат
Наукова установка
Таємна станція


5
Торговий центр
Сонячні панелі
Суперзброя
Торговий конвой
Пост прослуховування
Розкішний лайнер

6
Залізорудна копальня
Піратське сховище
Приватна станція
Заправна станція
Маяк передачі
Вибухонебезпечні боєприпаси

ВАНТАЖІ
1
Біологічні зразки
Якісне повітря
Одяг
Кава
Споживацька електроніка
Будівельне обладнання


2
Кіберпротезування
Бази даних
Діаманти
Екзотичні тварини
Сільськогосподарське обладнання
Образотворче мистецтво


3
Паливо
Вишукана їжа
Наземний транспорт
Нелегальні наркотики
Алкоголь
Розкішні домашні товари


4
Медичні препарати
Військове обладнання
Модульні житлові блоки
Ядерні відходи
Поживна паста
Органи 

5
Питна вода
Біженці
Зерно
Стрілецька зброя
Сонячні панелі
Спеції

6
Сталепрокат
Чай
Торпеди
Іграшки
Дерева
Необроблена руда

ІМЕНА
1
Альберн
Ананья
Бодхі
Брайнд
Чарльз
Чілі

2
Корбан
Дажіл
Дюнкенн
Форест
Берні
Гаррі

3
Хорза
Ігнвалл
Каролін
Керра
Кіон
Котаі

4
Лараміє
Лорі
Оліффія
Озер
Піго
Присс

5
Робін
Рідлі
Сарра
Шаіл
Со'фія
Стіді

6
Талсоріан
Т о р р і н 
Варін
Васкез
Вай
Ксанг

**_Краєходці_** ** збудовані відритими до інтерпретацій, хаків та реміксів. Переговори щодо особливостей в використанні талантів та розробка власних кмітливих рішень щодо кидків кубів є частиною розваги. Я підтримую і заохочую створення нових класів, талантів, прибульців та всякого дивного спорядження для вашої гри. Пишіть мені у твітері @chrisperrywolf або додавайтесь на діскорд сервер Offworlders https://discord.gg/XMQqCxr та покажіть нам з чим ви прийшли!**


